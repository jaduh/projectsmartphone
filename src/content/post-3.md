---
title: "De ultieme gids voor video’s maken met je smartphone (zonder tools, toebehoren of extra budget"
date: "2020-03-16"
draft: false
path: "/blog/gidsvoorbeterevideos"
featuredImage: '../images/een.jpg'
---
![](https://images.pexels.com/photos/937541/pexels-photo-937541.jpeg?auto=compress&cs=tinysrgb&dpr=2&h=750&w=1260)

Ik hoef jou natuurlijk niet meer te overtuigen van het belang van video. Jij hebt al een tijdje door dat het een trend is die voorlopig niet weggaat. Wil je de kans vergroten dat je boodschap aandacht trekt én indruk achter laat? Dan kan je bijna niet om video heen. Tijd dus om er nu eindelijk zelf mee te experimenteren. Vind je ook niet?

## Video's maken. Hoe begin je eraan?

Je vraag je steevast af: hoe begin ik hieraan? Dat begrijp ik. Video’s maken lijkt best ingewikkeld. Zeker als je het zelf nog nooit gedaan hebt. Gelukkig ben ik hier om je gerust te stellen én jou de laatste liefdevolle schop onder je kont te geven voor een vliegende start.

Lees deze gids van begin tot eind en voor je het weet ben je hooked en produceer je aan de lopende band spraakmakende video’s. Ready?

## Alles voor een vliegende <s>fotofinish</s> videostart
Laat ik beginnen met het wegnemen  van een eerste zorg. Je hebt alleen je telefoon nodig. Meer niet. Natuurlijk kan je helemaal loco gaan en allerlei toffe attributen aanschaffen, maar zeker als je net begint, is dat nergens voor nodig. Je kan ook hele mooie video’s maken die de juiste boodschap overbrengen met enkel je telefoon.

Dit filmpje maakte ik bijvoorbeeld enkel met mijn smartphone. Zonder toebehoren.



<iframe src="https://player.vimeo.com/video/397592531" width="640" height="360" frameborder="0" allow="autoplay; fullscreen" allowfullscreen></iframe>

## Waar moet je dan wel opletten voor mooie video’s, gemaakt met smartphone?
Om te beginnen moet je telefoon zijn opgeladen. Logisch natuurlijk. Toxh zal het je verbazen door welke stomme (en heel erg logische dingen) leiden tot kopzorgen over. Ik zet hieronder de belangrijkst en meest eenvoudige handelingen even op een rijtje.


  * Batterij helemaal opgeladen?
  * Genoeg geheugenruimte vrij (minimaal 500 mb)?
  * Telefoon op vliegtuigmodus tijdens het filmen?
  * Geen vlekjes of stofjes op je lens?

Alles afgevinkt van dit lijstje? Dan kunnen we snel verder.

## Alles begint met een goed verhaal
![goed verhaal](https://media.giphy.com/media/ZFKaOsucd3qqcvrKMQ/giphy.gif)

Ik zie vaak mensen die voor het eerst met video’s aan de slag gaan zich heel druk maken om film- en montagetechnieken. Maar wat mij betreft is er iets wat veel belangrijker is: je verhaal. Je kan nog zo’n mooie videobeelden hebben maar, als je verhaal niet goed zit, is het filmpje hoe dan ook saai.

Stel jezelf daarom altijd deze vragen voor je begint te filmen:

* Waarom maak je het?
* Voor wie?
* Welke boodschap moet de kijker meekrijgen?

Probeer dit vervolgens in 1 zin samen te vatten. Om maar een voorbeeld te geven: bij dat filmpje hierboven was dat: Bullet Journal-lovers laten zien wat voor leuke vrouwen  elke maand samenkomen in het maekerscafé en ze inspireren om ook eens langs te komen.


## Laten we nu in beeldtaal praten
![beeldtaal](https://images.pexels.com/photos/2480583/pexels-photo-2480583.jpeg?auto=compress&cs=tinysrgb&dpr=3&h=750&w=1260)

Zodra helder is wat je wil vertellen, kunnen we eindelijk praten met beelden. Maar voordat je je telefoon erbij pakt, denk je best eerst even na over de beelden die jij bij je boodschap wil gebruiken. Wil je alleen zelf in beeld komen en praten? Wil je andere mensen interviewen? Of zie je eerder andere beelden voor je die je boodschap kunnen ondersteunen? Bedenk eerst je format en doe een korte brainstorm met jezelf over welke beelden passend én spannend zijn.

Geloof me, het scheelt je later heel veel tijd als je daar op voorhand even over nadenkt.

## Camera Set Actie

Waar je bij het filmen in eerste instantie rekening mee moet houden, is je geluid. Niks is zo hinderlijk als een video waarnaar je wil kijken en luisteren, maar waarvan de audio niet in orde is. Als er dus in je filmpje gesproken wordt, zorg je er idealiter voor dat je het opneemt in een binnenruimte waar geen lawaai is. Buiten zorg je er minstens voor dat je uit de wind staat.

## Horizontaal of verticaal?


![verticaal filmen](https://images.pexels.com/photos/1463526/pexels-photo-1463526.jpeg?auto=compress&cs=tinysrgb&dpr=2&h=375&w=630)



Je bedenkt best ook op voorhand waar je het filmpje wil verspreiden.
Is het voor je website of vooral voor je sociale mediakanalen?
Zullen de mensen voor wie je het maakt het zien vanaf hun laptop of gsm?

De meeste mensen kijken nog altijd liefst horizontaal, maar er is een steeds groter wordend publiek dat informatie vooral via de smartphone consumeert en daarmee dus verticaal.  Als je hen wil bereiken, moet je zeker overwegen om verticaal te filmen. Het is sowieso de moeite waard om mee te experimenteren.

## Stabiel beeld

Met zo’n klein licht cameraatje als je telefoon, maak je al snel shaky beelden. Idealiter film je dus met twee handen. Voor extra stabiliteit kan je er nog voor kiezen om je ellebogen tegen de zijkanten van je buik te houden, maar dat hoeft niet altijd. Zeker voor creatieve shots is dat niet altijd mogelijk.

## Filmen in shots

Mensen die niet gewend zijn om te filmen zijn geneigd om veel te bewegen met hun camera. Niet doen. Kies zeker als je net begint voor steady shots. Een trucje die ik zelf soms toepas is mijn shot bepalen en het lang genoeg vasthouden door te tellen: 21, 22, 23, 24. Zo maak je het je jezelf straks tijdens het monteren wat gemakkelijker. Lange beelden inkorten gaat veel gemakkelijker dan terug op pad moeten omdat je beeld te kort was voor gebruik.

Wees ook niet bang om iets opnieuw te doen. Of om anderen te vragen een handeling nog eens over te doen. Wees creatief en film dezelfde handeling nog eens, maar vanuit een andere hoek.

## Verschillende shots

Je kan een gebeurtenis vanuit zeer veel verschillende hoeken vastleggen. Dit zijn enkele shots om in het achterhoofd te houden.

<iframe width="560" height="315" src="https://www.youtube.com/embed/5g_ArBSIunA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Diversiteit in je filmbeelden maken je video uiteindelijk creatiever.

Alle beelden gefilmd die je nodig hebt? Check het nog even voor je vertrekt. Het is beter dat je er nu achter komt als je iets mis dan straks tijdens het monteren.

## Monteren

Tijd voor mijn favoriete onderdeel van video’s maken: monteren. Al moet ik de perfectionisten onder ons wel eerst waarschuwen. Monteren is leuk, maar zonder de juiste workflow kan je er veel te lang mee bezig zijn. Met de nadruk op echt veel te lang. Het is  voor een stuk knopen door hakken en moeilijke keuzes maken. Je kan simpelweg niet alles in je filmpje kwijt. Dat betekent soms afscheid nemen van een supermooie quote of beeld wat niet past in de flow of verhaal van het geheel.  

## Mijn workflow

Elke bestemming kent 1001 wegen om er te raken. Ook naar jouw mooie zelfgemaakte video. Je gaat zelf met trial and error moeten ondervinden wat voor jou het beste werkt. Ik geef je hieronder mee wat voor mij werkt. Ik weet zeker dat je daar goede facetten uithaalt, maar misschien moet je wat tweaken tot je jouw perfecte workflow hebt ontdekt.

1. Eerst nog even kijken naar de boodschap die je eerder hebt geformuleerd.
2. Nog eens naar de gefilmde beelden kijken. En een hartje plaats bij de beelden die je in jouw filmpje wil gebruiken.
3. De aangevinkte beelden uploaden in je montage-app*. Plaats ze in de juiste volgorde plaatsen op de tijdslijn.
4. Een openingsbeeld kiezen waarvan dat de aandacht trekt van het publiek dat ik wil bereiken. Wist je dat mensen in de eerste 3 seconden bepalen of ze verder kijken?
5. Komt er dit filmpje iemand aan het woord? Dan knip ik eerst de beelden met gesproken tekst in de juiste lengtes.

## Kill your darlings en less is more zijn je mantra's.


6. Ik bekijk het geheel. Zit de flow goed?
7. Wil ik gebruik maken van muziek?
8. Moet er ingekort worden?
9. Deze laatste stap neemt bij mij altijd de meeste tijd in beslag. Ik probeer mij dan altijd in te leven in mijn publiek. Gaan ze dit willen blijven kijken of moet het nog korter? Moet de boodschap nog rapper vertelt?  

Als ik gebruik maak van muziek zorg ik dat de overgang tussen de beelden overeenkomt met de beat en accenten uit het liedje. Zo maak je het je kijker wat gemakkerlijker om in de flow te komen.  


* Welke montage-app kies ik?

\*Er zijn eindeloos veel montage-apps om uit te kiezen. De keuze voor de beste is wat mij betreft een klassieke drempel die jou er alleen maar van weerhoudt om in actie te schieten. Ik maak het je dus makkelijk. Heb je een iphone? Maak dan gebruik van imovie. Android telefoon? Kies dan voor inshot.


Tevreden over het resultaat? Natuurlijk kan het altijd, maar het feit dat jij je boodschap nu in video hebt geformuleerd, maakt dat jij veel van je concurrenten voor bent. De kans dat jouw boodschap overkomt is nu eenmaal vele malen groter dan wanneer je dat in tekst had gedaan.

Gefeliciteerd dus met jouw eerste video! Ik ben heel erg benieuwd naar het resultaat. Stuur mij gerust een mailtje via jadeyorks [at] gmail.com met je resulataat. Ook als je vragen hebt of vast zit, mag je mij altijd bereiken. Graag zelfs!

*** Wil je deze blog nog eens nalezen in een handige printable pdf-formaat? Laat hieronder dan zeker je e-mail achter.  
