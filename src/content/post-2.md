---
title: "5 handige tips om vandaag nog aan de slag te gaan met video marketing
"
date: "2019-03-18"
draft: false
path: "/blog/aandeslag"
---
![](https://images.pexels.com/photos/1498337/pexels-photo-1498337.jpeg?auto=compress&cs=tinysrgb&dpr=2&h=750&w=1260)

Video verdient een prominente plek in je marketingstrategie en dat weet je. Heel fijn, ik ben blij dat je nu eindelijk trappelt om erin te vliegen. Je weet alleen nog niet zo goed hoe je eraan begint en hunkert naar een paar goede tips die je echt vooruit helpen. Hier komen ze.



![geen geld weggooien](https://media2.giphy.com/media/iH6bG56eoI9xaKRVcp/giphy.gif?cid=ecf05e47ad290cd263cf93e0b3e112602cfef701b41d2912&rid=giphy.gif)

Maar eerst even dit. Laat je alsjeblieft nooit wijsmaken dat je grote budgetten nodig hebt om grote impact te maken.

Veel te weinig bedrijven en organisaties beseffen dat ze eigenlijk al alles in huis hebben om succesvol aan de slag te gaan met video marketing. Ook als ze niet zwemmen in het geld. Wat zeg ik, zéker als ze niet zwemmen in het geld. Bedrijven die op de kleintjes moeten letten, weten doorgaans heel goed hoe ze beroep moeten doen op hun creativiteit.  Waar het niet dat net die eigenschap heel goed van pas komt bij het succesvol inzetten van video als marketingstrategie.  

## Wat is video marketing?

Je kan van video marketing spreken als de video’s die je maakt deel uitmaken van een strategie om je bedrijfsdoelen te behalen. Misschien moet het imago verbeterd worden, wil je dat er meer diversiteit zit in je personeelsbestand  of misschien moet er gewoon veel meer worden verkocht. Wat je doelen ook zijn, als je video’s inzet om ze te behalen, mag je spreken van video marketing. Deze zeven tips helpen je goed op weg. Klaar voor een vliegende start? Hier komtie.

### 1. Stel jezelf op tijd de juiste vragen
Het is verleidelijk om je smartphone in camera stand te zetten en in het wilde weg te beginnen filmen. Hold your horses. Even wachten. Aan filmpjes waar totaal niet over is nagedacht, heb je helemaal niks. Dat is zonde van je tijd.  Wil je echt impact maken, dan ga je best eerst even bij jezelf ten rade wie jij nu eigenlijk bent. Natuurlijk weet je dat al, maar geloof me dat het zich echt uitbetaalt om die kennis nog eens op te frissen.


####Wie ben jij?

Waar sta je nu eigenlijk voor? Als je dat niet  in één duidelijk, samenhangende zin kan zeggen, lukt dat ook niet in een vlot filmpje. Sta er dus even bij stil. Alleen dan weet je wat je toon moet zijn en welke stijlen wel en niet bij je passen.

####Wie wil je bereiken?
Een tweede belangrijke vraag is: wie wil je bereiken? Als je dat weet, zijn de volgende vragen makkelijker te beantwoorden: wat wil jij van hen? En wat willen zij nu eigenlijk? Hoe kan jij inspelen op de zaken waar zij zo’n ongelooflijk nood aan hebben? Het is een heel erg druk op het internet en iedereen schreeuwt er om elkaars aandacht. Die aandacht kan je enkel pakken als je zeer specifiek en op maat een boodschap de wereld in gooit waar mensen daadwerkelijk op zitten te wachten.

###2. Vertel verhalen

![aandacht](https://media2.giphy.com/media/ToMjGpmNyIoZbgVJIwE/giphy.gif?cid=ecf05e47301bdfc29a6075cc1bb2ab05ca265b1cf15cb7f4&rid=giphy.gif)

Over aandacht gesproken. De aandachtsspanne van een gemiddeld mens is behoorlijk belabberd. We zijn zo gewend om een tekst te lezen, enkele seconde later onze mail te checken om vervolgens voor de vijftiende keer vandaag even door onze sociale media feed te scrollen. Door al die prikkels en afleiding houden we onze aandacht maar met moeite vast op een ding.

Maar voor verhalen maken we dus wel een uitzondering. Bedenk maar eens hoe jij naar een film kijkt, helemaal hooked bent aan een roman of aan de lippen hangt van je vriendin die jou in geuren en kleuren haar recentste bedverhalen meedeelt. Verhalen doen iets met een mens. Verhalen blijven veel langer hangen dan dat feiten doen.

####Vertel je verhaal met én zonder audio
Zowat alle sociale mediakanelen spelen video’s automatisch af zonder geluid. Pas als je erop klikt, hoor je iets. Veel mensen doen die moeite zelfs niet. Stel jezelf maar voor hoe je in een leeg moment in de wachtkamer van de dokter, in een volle bus of in de supermarktrij naar je telefoon grijpt om naar sociale media posts te kijken. Zolang lawaai maken in publieke ruimtes niet  sociaal geaccepteerd is, laat je het geluid achterwege en bekijk je alles dus zonder geluid.

Dit wil overigens niet zeggen dat je niet over je audio moet nadenken. Want zodra mensen wel besluiten om naar je filmpje te kijken met geluid aan, moet die wel goed zitten. Gesproken worden moeten verstaanbaar zijn, de volume over op hetzelfde niveau en geen irritante geluiden die niks met je boodschap te maken hebben.    

###3. Besteed de eerste twee seconden van je video wijs
1.7 seconden. Zolang doe je erover om van het ene bericht naar het andere te gaan als je op je gsm door je tijdlijn je sociale mediafeed scrolt. Geef je eens ongelijk. In die paar minuten dat je even niet online bent, is er zoveel nieuws gepost dat je geen tijd te verliezen hebt. Video’s moeten dus in de eerste paar seconde overtuigen om je langer te laten kijken. Houd daar dus rekening mee als je zelf video’s maakt. Zorg dat die eerst paar seconden zo verleidelijk zijn, dat mensen hun duim even halt houden en blijven kijken.

Ook als je video’s niet op sociale media staan, maar op je website, is dit belangrijke om rekening mee te houden. Denk ook na over je thumbnail, het eerste beeld wat te zien is voordat je video begint af te spelen. Ook die moet verleiden. Zo besteden succesvolle vloggers op YouTube veel geld

###4. Wees authentiek
Toen ik zelf met video marketing begon, had ik de vervelende neiging om alles perfect te willen doen. De belichting moest juist, ik mocht niet haperen in mijn presentatietekst en owee als een shot niet helemaal lekker  zat. Er waren zoveel dingen om mee rekening te houden dat het bijna beter was om er gewoon helemaal  niet aan te beginnen. Herkenbaar? De trieste waarheid is dat er hierdoor veel te veel potentie in de prullenbak verdwijnt. Natuurlijk moeten je video’s een bepaalde basiskwaliteit hebben, maar het belangrijkste is dat je authentiek bent. Mensen hebben meer nood aan echte verhalen van echte mensen dan aan gelikte video’s waarin alles perfect is. Gewoon doen, is dus de boodschap. Ook als het niet helemaal perfect is. Als je het mij vraagt bestaat perfectie sowieso niet, dus waarom zou je tijd verliezen door het na te jagen?

###5. Probeer het eerst zelf
Natuurlijk kan je alles uit besteden. Dat is fijn en handig, maar ook duur. Maar zelfs als je veel budget hebt om nu eindelijk een uitdagend video marketingplan uit te rollen, heb je er baat bij om sommige dingen eerst zelf uit te zoeken en uit te proberen. Jij kent jouw bedrijf en haar doelstellingen als geen ander. Dat maakt jou en je collega’s de beste spreekbuizen ervan. Probeer het zelf en kom er zo achter wat wel en niet werkt. Het zal je bovendien verbazen wat voor talent je in huis hebt
